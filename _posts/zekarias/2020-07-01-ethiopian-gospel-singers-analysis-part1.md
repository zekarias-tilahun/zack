---
layout: post
author: Zekarias
title: የኢትዮጵያ ወንጌላውያን ቤተ እምነት ዝማሬዎች በሳይንሳዊ መነፅር ሲታዩ (ክፍል 1)
permalink: ethiopian-gospel-singers-lyrics-analysis-part1
---

<p>
    በዚህ አጠር ያለ ዳሰሳ፣ የኢትዮጵያ ወንጌላውያን አማኞች ቤተ እምነት ዘማሪዎችን የመዝሙር ግጥሞች በመሰብሰብ የቃላት
    አጠቃቀምቸው ምን እንደሚመስል ሳይንሳዊ ዘዴዎችን በመጠቀም አሰሳ አድረገናል። ግጥሞቹ
    <a href="https://wikimezmur.org/am/Gospel_Singers">ከዊኪ መዝሙር</a>
    የተወሰዱ ሲሆኑ (scraped)፣ እንዲህ በቀላሉ ግጥሞቹን እንድናገኛቸው ስላስቻሉንም እውቅና መስጠት እና ማመሰገን
    እንፈልጋለን።
</p>

<p>
    ሌላው፣ በዚህ ዳሰሳ በማንኛውም ዳታ ላይ የሚደረግን ትንታኔ (analysis) መከተል ላይ ብቻ ትኩረታችንን አድርገናል፤
    ማለትም፣ ዓላማችን አንድ የዳታ ሳይንቲስት ዳታውን ለመረዳት ሊያነሳ የሚገባቸውን ጥያቄዎች በመጠየቅ፣ ዳታው በራሱ
    የሚገልጣቸውን ምልከታዎች ለማጤን የሚደረግን አሰሳ (exploratory data analysis) መሠረት ያደረግ ሲሆን፣
    አዎንታዊም ሆነ አሉታዊ ድምዳሜ ላይ መድረስን ያለመ አይደለም፤ ይህን ለአንባቢው ትተነዋል።
</p>
<p class="font-weight-bold">
    የዳሰሳው ውስንነቶች
</p> 
<p>
    ጥናቱ የተመሰረተው በዊኪ መዝሙር ላይ በተመዘገቡ ዝማሬዎች ላይ ብቻ እንደ መሆኑ መጠን፣ የምልከታችንም ዳራ በዚይው ልክ
    የተቋጠረ ነው። ለምሳሌ 512 የመዝሙር ግጥሞች የተለቀቁበት ዘመን በዊኪ መዝሙር የተመዘገበ ባለመሆኑ፣ "የማይታወቅ"
    ብልን ለመያዝ ተገደናል። በተጨማሪ፣ ብዙ ያልተመዘገቡ አዲስም የድሮም መዝሙሮች ያሉ ሲሆን፤ እንዲሁም ደግሞ ለአንዳንዶቹ
    ዓመታት የተመዘገቡት ግጥሞች ጥቂት ብቻ፣ አንዳንዶቹም ደግሞ ከናካቴው የላቸውም።
</p>
<h1>Show the distribution of the number of songs per year</h1>
<p class="font-weight-bold">
    ዳታ የማጽዳት ሂደት
</p>
<p>
    ብዙ ጊዜ ይህን መሰል ዳሰሳዎች ቀዳሚ ትኩረት ዳታውን ማጽዳት ነው። ይህን የምናደርግበትም ዋና ምክንያት፣ እየመረመርን
    ስላለው ዳታ ባሕሪ ምንም ዐይነት ጠቃሚ ፍንጭ ሊሰጡን የማይችሉ ነገሮችን ከመንገዳችን ገለል ለማድረግ ነው። ለአብነት
    ያህል፣ ዐረፍተ ነገር መቋጫ፣ አያያዥ ቃላት ወዘተ በሳይንሱ (stop words) የምንላቸው፣ ለምሳሌ “ነው”፣ “ናቸው”፣
    “አይደለም”፣ “ኧረ”፣ “ግን”፣ “ወደ”፣ “ምን” እና መሰል ቃላት ይጠቀሳሉ። በተለይ፣ በዝማሬ ውስጥ የሚዘወተሩ
    “አሃ”፣ “አሃአሃ”፣ “አሄ”፣ “አሄሄ”፣ “ኦሆ”፣ “ኦሆሆ” እና የመሳሰሉትን ትርጉም የለሽ ቃላት
    <sup><a href="#one">[1]</a></sup>
    እናገኛለን። ስለዚህ በመጀመሪያ እንደዚህ ዐይነት ቃላትን ለቅሞ በማውጣት ዳታውን ለማጽዳት ሞክረናል። በተለይ በዝማሬ
    ውስጥ በየጊዜው የሚመጡ አዳዲስ ሰምተናቸው የማናውቃቸው ከላይ የተዘረዘሩትን ዐይነት ትርጉም የለሽ ቃላት ስላሉ፣ ምናልባት
    አንዳንድ ሾልከው የገቡ ቃላት ካገኙ አንባቢያችን ቢጠቁምን ምስጋናችን የላቀ ነው።
</p>
<p>
    ሌላው በአማረኛ ውስጥ የሚገኙ ተመሳሳይ ድምጽ ያላቸውን ፊደላት፣ ለምሳሌ “ሄ” እና “ሔ”፣ ልዩነታቸው ለዚህ ዳሰሳ
    የሚጨምረው ነገር ባለመኖሩ፣ የ‘ሐ’ን በ‘ሀ’፣ የ‘ሠ’ን በ‘ሰ’፣ የ‘ዐ’ን በ‘አ’፣ የ‘ፀ’ን በ‘ጸ’ ዝርያዎች
    ተክተናቸዋል።
</p>
<p class="font-weight-bold">
    ዳሰሳው የሚያጠነጥንባቸው ጥያቄዎች
</p>

<p>
    በተከታታይ ክፍሎች የምናቀርባቸው ዳሰሳዎች በዋናነት በሚከተሉት ማዕከላዊ ጥያቄዎች የተቃኙ ናቸው:-
</p>
<ol class="font-italic">
    <li>
        በጥቅሉ በዘማሪዎች ዘንድ የሚዘወተሩ ቃላት የትኞቹ ናቸው?
    </li>
    <li>
        በዓመታት ውስጥስ የቃላት ምርጫው ለውጥ አሳይቷል?
    </li>
    <li>
        ዘማሪዎችን በነፍስ ወከፍ ስንወስድስ የቃላት አጠቃቀሙ ምን ይመስላል?
    </li>
    <li>
        በነፍስ ወከፍ ያለው የቃላት አጠቃቀምስ በዓመታት ውስጥ ይሳየው ለውጥ አለ?
    </li>
</ol>
<p>
    እነዚህን ጥያቄዎች ከዳታው ጋር እያመሳከረን፣ በተለያዩ ርዕሰ ጉዳዮች ላይ ያለው ትኩረት ምን እንደሚመስልና እና የርዕሰ
    ጉዳይ ለውጥም (topic drift) በዘማሪያን እንዲሁም በዓመታት መካከል ያለውን ገጽታ ለማገናዘብ እንሞክራለን።
</p>
<p class="font-weight-bold">ዳሰሳ</p>
<p>
    አስቀድመን የምናደርገው በመጀመሪያ ያነሳነውን ጥያቄ ለመቃኘት የሚያስችለንን አሰሳ ነው። ይሄንንም ማድረግ ያስችለን ዘንድ
    ዳታችንን ካፀዳን በኋላ፣ የሁሉንም ዘማሪያን ግጥሞች በአንድ ቅርጫት አስገብተን ቆጠርን። በቆጠራው ለመካተት የበቁትም
    የዝማሬ ግጥሞች 2028 ናቸው። በመቀጠል፣ በቆጠራው ከፍተኛ ነጥብ ያስመዘገቡትን መቶ ቃላት ለየን። ከሥር የምትመለከቱትም
    አይቶታ (visualization) ይኼንኑ ውጤት (የመቶውን ቃላት ስርጭት - distribution) ያሳየናል።
</p>

<div id="allDiv">
    <canvas id="allChart"></canvas>
</div>

<p>
    በአግድሙ የቁጥር መስመር (x-axis) ላይ፣ ለዕይታ እንዲመች ሲባል ከመቶው ውስጥ የተመረጡ ቃላት ተሰደረው የሚታዩ
    ቢሆንም መጠቆሚያዎትን በእያንዳዱ ሰማያዊ ቋሚ ዘንግ (bar) ላይ ቢያስጠጉ ከዘንጉ ጋር የተቆራኘውን ቃል እና የቃሉን
    የድግግሞሽ መጠን ነጥለን በማውጣት እናሳይዎታለን። በቁሙ የቁጥር መስመር (y-axis) ላይ ደግሞ የቃላቱ ድግግምሽ
    ተቀምጧል።
</p>
<p>
    ወደ ትንታኔያችን ስንመለስ፣ ዘማሪያኑ የወንጌላውያን አማኞች እንደ መሆናቸው መጠን፣ ማንም በቀላሉ ሊገምት እንደሚችለው
    በከፍተኛ ሁኔታ ጥቅም ላይ ሲውል የምናገኘው “ኢየሱስ” የሚለውን ቃል ነው፤ እርሱም 19113 ያህል ጊዜ ተደጋግሟል።
    በሁለተኛነት የምናገኘው 6245 ጊዜ የተደጋገመውን “እኔ” የሚለውን ቃል ሲሆን፣ በሦስተኛ ደረጃ ደግሞ የተቀመጥው 3117
    ጊዜ የተደጋገመው “እግዚአብሔር” የሚለው ቃል ነው።
</p>
<p>
    በጥቅሉ ከማየት እንሻገርና እስኪ ትኩረታችን በዓመታቱ መካከል ወዳለው ገጽታ እናዙር። በተለይ በዚህ አሰሳ ውስጥ የከፈተኛ
    ነጥብ አስቆጣሪ ቃላት አሰላለፍ ምን አይነት መልክ እንዳለው እንፈትሻለን። ለዚህም ይረዳን ዘንድ፣ ሁሉንም ግጥሞች አንድ
    ቅርጫት ውስጥ በመክተት ፋንታ ባሉት ዓመታት ልክ ቅርጫቶች እናበጅና በተናጠል (independently) በየቅርጫቶቹ ውስጥ
    ያለውን ድግግሞሽ እንቆጠራለን።
</p>
<div id="allYearlyDiv">
    <canvas id="allYearlyChart"></canvas>
</div>

<div class="slidecontainer slider-layout mb-4 ml-4">
    <input type="text" class="js-range-slider" name="my_range" value="" />
</div>

<p>
    ከላይ ባለው ዐይቶታ ላይ እንደምትመለከቱት፣ የተለቀቁበት ዓ.ም. “የማይታወቅ” በሚል የተያዙትን ግጥሞች ስንወስድ፣ ቀደም
    ብለን ካደረግነው ዳሰሳ ጋር ተቀራራቢ ውጤት እናስተውላለን። ቢያንስ፣ ከፍተኛ ነጥብ ያስቆጠሩት ሦስት ቃሉት በዚያው
    አሰላለፋቸ እንዳሉ አሉ። ይህ እንዳለ ሆኖ፣ ዓመታቱን በተናጥል ስንቃኝ ግን ለውጥ ማየት እንጀምራለን። ለምሳሌ
    የተሰበሰቡት ግጥሞች ውስጥ ከተለቀቁበት ዓ.ም በመጀመሪያ የምናገኘው በ1980 የወጡትን መዝሙሮች ነው። ከዐይቶታው ግርጌ
    ያለውን የጊዜ መቆጣጠሪያ መስመር “የማይታወቅ” ከሚለው ወደ ቀኝ አንድ ደረጃ ስናንፏቅቀው የምናገኘው በ1980 ከወጡት
    ውስጥ በዊኪ መዝሙር ግጥማቸው የሰፈሩት መዝሙሮች የቃላት አጠቃቀም ነው። “ኢየሱስ” የሚለው ቃል አሁንም በከፍተኛ ደረጃ
    (82 ጊዜ) የተጠቀሰ ሲሆን፣ ከላይ በሁለተኛ እና በሦስተኛ ደረጃ ላይ የነበሩት “እኔ” እና “እግዚአብሔር” የሚሉት
    ቃላት ግን ደረጃቸውን ለቀዋል። “እኔ” የሚለው ቃል 9 ጊዜ ብቻ ጥቅም ላይ በመዋል ወደ 58ኛ ደረጃ የወረደ ሲሆን፣
    “እግዚአብሔር” የሚለው ቃል ደግሞ 23 ጊዜ ጥቅም ላይ በመዋል በ9ኛ ደረጃ ላይ ተቀምጧል። ምንም እንኳ የደረጃ ለውጡ
    አስደናቂ ቢመስልም፣ ከላይኞቹ ዳሰሳ ጋር በእኩል ዐይን ለማነጻጸር አንደፍርም። ምክንያቱም፣ ለ1980 ቆጠራ የዋሉት
    የግጥሞች መጠን በጣም አናሳ (sparse) ስለሆን።
</p>

<header id="fottnoteheader">
    <h4>ማስታወሻ</h4>
</header>
<div>
    <p class="small justified" id="one">
        [1]. ዘማሪዎች እነዚህን ቃላት መጠቀማቸውን ለመንቀፍ አስበን ሳይሆን፣ ቃላቱ ለዚህ ዳሰሳ ዐይነተኛ ሚና
        ስለማይጫወቱ እንዲሁ ያለውን እውነታ ለማንሳት ብቻ ነው።
    </p>
</div>
